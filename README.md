# Architecture-Patterns-
### Android Architecture Patterns (MVC _ MVP _ MVVM)
ودا Topic مهم جدا جدا جدا وبنتسئل عنة في اي انترفيو يا شباب ناخد بالنا!
----
طيب هي بأختصار : انتا دلوقتي لو شغال في شركة وبتكتب كود وبيكون في حد شغال معاك زي فريق عمل وشغال بنفس طريقتك في الكتابة وهكذا علي باقي الفريق بتاعك بنتفق### علي طريقة واحدة نكتب بيها كود عشان نفهم بعض , طيب نفترض انة في حد من التيم طلع وقال انا ابتكرت طريقة جديدة هتساعدنا اننا نكتب كود بطريقة تخلينا نقرأ اكواد بعض ونفهم بعض ومحدش من برا الشركة هيعرف الطريقة دي غيرنا احنا بس !!
افرض مثلا انة في شركة تانية جت وعايزة الكود بتاعك تشترية او تعدل علية او العكس فبالتالي الناس دي مش هتنفع معاهم الطريقة اللي احنا ابتكرناها , وهنا نقول اننا كشركتين هنتفق مع بعض اننا هنعمل طريقة نفهم بيها اكواد بعض , طيب لو علي مستوي العالم ؟!!! اتوجدت حاجة اسمها Architecture Patterns
----
عندنا 3 انماط مشهورين جدا وبنستخدمهم دايما في شغلنا كلأتي :
1- MVC (Model — View — Controller)
2- MVP (Model — View — Presenter)
3- MVVM (Model — View — ViewModel)
----
1- نتكلم عن الي MVC هي اختصار ل 3 كلمات وهي :
Model - View - Controller
تخيل كدا معايا انة انتا عايز تشتري ازازة مياة هتروح الكشك اللي جمب البيت هتفتح التلاجة هتجيب ازازة مياة ساقعة وهتروح لصاحب الكشك هتديلة الفلوس وتروح !
فهنا انا بعمل كل حاجة بنفسي في النمط دا انا المتحكم
----
2-  نتكلم عن الي MVP هي اختصار ل 3 كلمات وهي :
Model - View - Presenter
تخيل انك روحت كافية مشهور ورحت البار وطلبت من الباريستا اللي موجود انك عايز عصير بطيخ سموزي فا الباريستا دا هيروح يعملك الطلب بتاعك وهيرجع وهو عارف انك العصير دا ليك انتا ! تمام
فهنا الباريستا دا اللي جابلي العصر هو ال Presenter
----
3- نتكلم عن الي MVVM هي اختصار ل 3 كلمات وهي :
Model — View — ViewModel
عارفين الجهاز اللي شبة التلاجة اللي بيبقي موجود في المولات المشهورة اللي بتروح تحط فيها فلوس فضة وتختار الحاجة اللي انتا عايز تشتريها بالرقم وتنزلك في الدورج بتاعها من تحت هي دي بقا !! الجهاز دا هو ميعرفكش انتا مين هو بس اي حد يديلة فلوس ويقولة انا عايز اي حاجة ويبعتلة عادي من غير ما يعرف انتا مين اصلا 
فهنا الجهاز دا هو ال ViewModel = binding عشان انا فضلت مستني لحد ما الحاجة تنزل من الجهاز فضلت مربوط بية يعني عشان فضلت مستني 
-----
بس كدا يا عزيزي المتابع اتمني تكون استفدت واتمني انك متاخدش المعلومات دي وبس لا ادخل اقرا في مصادر مختلفة بيكون فيها شرح بالتفصيل الممل وانا جبتلك كمان شوية صور توضيحية للأنماط هتبسط الفكرة معاك . 
----
